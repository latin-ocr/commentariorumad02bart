Vl

Β. Dei gratia rex Hungariae significamus universis praesens
scriptum inspecturiS, quod accedentes ad praesentiam no·
stram Thomas et Deman filii Ombud‚ Gutha filius Andreae
Zoyzlo. Filius Vega et Thomas filius Milvan de villa Karcha
qui se filios Jobagionum Sancti Regis asserebant, sua nobis
insinuatione demonstrarunt, ut cum quidam iniuria ipsorum
de Posoniensi Comitatu super statu libertatis ipsorum eos
velint impetere agravanteS‚ eosdem juris ordine non servato
libertatem ipsorum sine judicii strepitu non permitteremus
in aliquo vacillare ⁵), et quia eorundem petitio justa fuerat,
et honesta utpote conveniens aequitati de benignitate admi-
simus consveta. praecipientes omnibus Judicibus firmiter et
districte, ut nullus ipsos super statu libertate ipsorum prae-
summat agravare‚ nisi prout exigit ordo Juris. Datum Po·
sonii in Oct. Apost. Petri et Pauli (a) —— Nos igitur dili-
gentem facientes inquisitionem oculte et manifeste super li-
bertate ipsorum per* omnes Jobagiones ejusdem Castri, Ca-
strenseS‚ et 'Nobiles ejusdem provinciae constitit nobis eos
fuisse, et esse veros filios Jobagionum Sancti Regis, et iu
eadem libertate, qua gaudebant, eosdem stare, permisimus
in perpetuum pacifice et quiete. Et ad ejusdem rei memo·
riam literas praesentes sigillorum nostrorum patrocinio co-
munitas duximus concedendas. Datum Posonii in Oct. Sancti
Nicolai anno Domini millesimo ducentesimo L. quinto ⁶). -·

5) Lib. 111. s 139.

⁶) Vidi et ipsum autographum Literarum; quae hic exscriptae sunt,
exemplum hina etiamnum sigilla, et illud quidem Palatini a dextro, Epi—
scopi a sinistro latere ex filis sericeis, quorum tamen color discerni jam
nequit, dependentia exhibens. Neque nulla inter illud, copiamque hanc
differentia est. Post „ad universorum notitiam“, ibi est „harum serie.“
Post Gutham ,‚Heydur“ intersertum et reliqua ita sequuntur, ‚‚ Condram‚
Demen, Zoyzlaum, Thomam filium Milvan filios Jobagionum Sancti Regis.“
Inferius „ad hoc et quod sine strepitu judicii“ ihi ita exprimitur „ad hoo
etiam, quod sine strepitu judicali libertas ipsorum non gravaretur.“ Post
haec verba: „ut cum quidam injuria ipsorum“ rectius ibi „ut cum quidam
inimici ipsorum“. Et demum loco „super statu libertate“ „super statu li-
bertatis ipsorum,“ commode leguntur.

