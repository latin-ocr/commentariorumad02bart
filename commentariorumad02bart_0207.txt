201
ς 29.

Modus habendorum apud Hungaros Comitiorum ad' prins-
cum Congregationis Communitatis orbem rediit.

, Quod Bela 1V. noluit maxime, repressitque, dum vi—

veret, modis omnibus, ne res Comitiorum ad priscam Col-
’ loquii Comunitatis rationem revocaretur3 hoc ab obitu
ejuS, primum facere populus occupavit. Ad inauguralia
enim Stephani V. Comitia maximo convenit numere,
obtinuitque facile, ut Consilia regni publica in communi
deinceps Congregatione, et Conventione omnium
Nobilium, Parliamento regni publico, et quae hujus
alia enata sunt nomina hujusmodi, agerentur. Lex scripta
defuit adhuc3 haec quoque ad cumulum amplissimae liber-
tatis accessit‚ non alio, si rem praesentem, non verba con-
sidereS, fructu, quam ut nostris ipsi malis intelligeremus:
quam parum populari huic rerum statui cum appellatione
sua conveniat. Lex prima (art. 31. 1291) de Congrega-
tionibus his decernit „ut in quolibet anno semel omnes
Barones et Nobiles regni— Albam ad Congregationem
debeant convenire ,. . . (deliberantes) de statu regni
et inquirentes de factis Baronum, qualiter quilibet ipso-
rum ln suis Comitatibus processerint, et conservaverint
jura regni.“ -— Altera (art. 42. 1298) constituit „ut
omnes Praelati, quos legitimum impedimentum non deti-
nuerit, nec non et omnes Barones et Nobiles universi,
ad quindenas b. Georgii in Rak us juxta Danubium con-
venire teneantur.“ Atque ab hac aetate Generali huic
Conventioni ,Nobilium vulgo Rakos adhaesit nomen.
lllud igitur Joannis Cusplniani auctoris de sec. XVl.
„quae Regnicolarum in Buda Congregatio patria lingua

’ Rakusd appellatur“ cave ultra citerius dimidium sec.XllI.

extendas3 ne errorem erres Joannis Haugenii scriptoris
itidem sec. XVI.‚ qui Chronici sui cap. XXIV. Hungaros,
ad abrogandum Petro regnum, Rakos celebrasse 1) tra-

ι) „Hielten die Ungarn ein Rakusch⁴‘.

